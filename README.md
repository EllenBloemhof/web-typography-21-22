# Verantwoording 
Bij deze opdracht konden wij kiezen uit twee lettertypes en ik heb gebruik gemaakt van het lettertype dat was inbegrepen bij deze opdracht, namelijk **Brenner**. 

* **voice 1, 4 en 5:**
Deze stem gaf mij de associatie van een geautomatiseerde stem, er zit weinig gevoel in, erg monotoon - voelt gerobotiseerd en ik heb de associatie met een computer. 

Daarom heb ik gekozen voor het lettertype: *Brenner Mono*. Monospace lettertype wordt vaak gebruikt voor programmeercode of een print zoals een kassabon.

Ook vond ik het belangrijk dat er overduidelijk een verschil was tussen deze stem en die van de hoofdpersoon.

In de eerste scene heb ik het lettertype een groene kleur gegeven omdat dit past bij mijn associatie van een computer. In de tweede scene is de kleur lichtblauw, om te laten zien dat dit een andere stem was dan in de eerste scene.

* **voice 2:**
Dit was de stem van de hoofdpersoon. De hoofdpersoon praat erg rustig en is erg kalm - ondanks de hectische situatie. Ik heb voor de hoofdpersoon gekozen om *Brenner Sans* toe te passen. De schreefloze lettertype oogt rustig, de tekst oogt overal gelijk.

Deze stem heeft de kleur wit of zwart, wordt aangepast op de omgeving. 

*Kleurenkeuze*:
Door iedere stem een verschillende kleur te geven weet je dat er verschillende personen aan het woord zijn. Ik ben ook op de hoogte dat dit niet werkt bij mensen die visueel beperkt zijn. 

Ook heeft iedere persoon, behalve voice 3, een emoji voor de tekst staan zodat je door heb dat het gaat om verschillende personen.

* **voice 3:**
Deze stem was voor iedereen een flinke insteker en ik trapte er ook keihard in. De man is erg grof uit de hoek en de hoofdpersoon deinst ook voor hem opzij wat dreigend voelt. Daardoor had ik de tekst in eerste instantie redelijk groot vormgegeven en deze keihard in beeld laten komen.

Echter bleek dit niet het geval te zijn en zegt die man vluchtig, mompelend tegen de hoofdpersoon. Ik heb daardoor de tekst cursief in beeld gezet om te laten zien dat dit niet gesproken is op een normale toon. En gekozen voor een andere kleur, namelijk geel, om te laten zien dat iemand anders dit zegt.

**Add nonsense:**
In de tweede scene speelt er redelijk trippy, vreemde, audio af. De audio voelt raar, redelijk out of space dus daar heb ik op ingespeeld door verschillende gifjes gedurende de audio af te spelen. 

De audio zorgt er namelijk voor dat jij je als kijker in een redelijk vreemde situatie bevind wat dove mensen niet meemaken. Dus door juist dit minder serieus aan te pakken en dit op deze manier aan te dikken heb ik het gevoel dat de audio op deze manier wel over komt en heeft de scene sterker gemaakt.

## Testen
Woensdag 27 april heb ik allebei mijn ouders, beiden 60 jaar, de webpagina met video laten bekijken. Ik heb ze ieder afzonderlijk van elkaar de video laten bekijken zodat ze niet elkaar konden beïnvloeden. Ik heb ze eerst de video laten zien met de audio uit en vervolgens nadat ik ze om hun mening had gevraagd de video laten zien met geluid aan.

Mijn moeder had wel meteen door dat het vergroten van het frame met het rode licht een alarm moest voorstellen en de sirene op de achtergrond met blauw-rood licht ook. Mijn vader had het niet door.

Beiden begrepen ze wel goed dat de scene met de pieptoon erg intens moest zijn qua audio omdat het scherm rood kleurt en het frame heftiger gaat bewegen. 

Voor mijn vader was de uitwerking van de pieptoon vooral een verrijking, hij heeft tinnitus en hoort altijd een piep in zijn oor *(hij is een bouwvakker met flink gehoorschade)*. Daardoor hoorde hij niet de pieptoon in de video die steeds harder werd. Door het bewegen van het frame wat steeds heftiger wordt had hij door dat er een geluid aanwezig moest zijn dat vrij heftig is die hij normaal niet gehoord zou hebben.

## Feedback
Vrijdag, 22 april, kregen wij de mogelijkheid om ons werk te laten zien aan de docent en daarop feedback te krijgen. Ik was al vrij ver met de opdracht en had bijna de eerste scene volledig uitgewerkt.

Vasilis gaf mij de feedback dat ik rekening moet houden met contrast. Ik had voice 1 gele opmaak gegeven qua tekst, echter pastte dit niet meer goed bij de lichtere achtergrond verderop in de video. 

Verder werden wij erop gewezen dat voice 3, de meneer die vloekt in de video, niet zo heftig overkwam als wij dachten. Ik had zijn tekst vrij groot en abrupt in het beeld uitgewerkt maar Vasilis wees erop dat hij het meer stiekem tegen de hoofdpersoon zegt.

Zijn advies opgevolgd en dit ook verwerkt.

## Mijn proces/logboek:
**Dinsdag 19 april:**
Eerste lesdag, online kick-off gehad waarbij we tekst en uitleg gekregen over deze opdracht. In de avond begonnen met de opdracht, vooral druk bezig geweest met het begrijpen van de code, de eerste keer dat ik het las was het een beetje abrakedabra voor mij. Toen na een half uurtje het kwartje viel heb ik kleine aanpassingen kunnen maken en heb ik de eerste zes paragrafen aangepast.

Ik had:
* de tekst gestijld;
* de achtergrondkleuren aangepast op basis van een lichte of donkere scene;
* en het geluid van het alarm nagebootst door het iframe groter/kleiner te laten worden.

**Woensdag 20 april:**
In de les bezig geweest met de opdracht. Ik had het voordeel dat ik de avond daarvoor al bezig was geweest met de opdracht waardoor ik de lestijd kon gebruiken om verder te werken. 

**Donderdag 21 april:**
In de ochtend op school gezeten om te werken aan de code, ik liep vast omdat mijn transform:rotate niet meer werkte. Nadat ik er zelf niet uit kwam na ruim 40 minuten dit nagevraagd bij de docent in de middag, dit is vervolgens opgelost, maar het advies gekregen om dit weg te halen omdat het niks toevoegt aan de typografie - mensen kunnen dit zelf ook lezen.

Verder mijn code verder opgeschoont, dit was een rommeltje.

**Vrijdag 22 april:**
Ik merkte dat ik niet echt een duidelijk plan had de afgelopen dagen en dat ik gewoon aan het spelen was met de video. Waardoor ik niet echt doordachte beslissingen had genomen en daardoor ook niet een goede verantwoording had voor mijn ontwerpkeuzes.

Besloten om de de video rustig te bekijken op YouTube en goed te luistern naar alle (achtergrond)geluiden in de video. Aantekeningne hiervan gemaakt en deze ook allemaal genoteerd met een timestamp. Dit hielp mij heel erg waardoor ik weer flinke stappen heb kunnen maken.

[Timestamps]("timestamps.png")

Eerste feedback ronde gehad in de les; ik moet nog god kijken naar de kleur van mijn tekst omdat het een slecht contrast was met de achtergrondkleur van een scene. Ook advies gekregen om goed te luisteren naar de persoon die grof is in de video: ik heb het visueel bozer gemaakt dan het is.

Verder advies gekregen om te de zwarte balken uit de video weg te halen door clip path toe te voegen.

**Zondag 24 april:**
Afgelopen vrijdag in de les weinig toegekomen aan mijn eigen code omdat ik klasgenoten ging helpen. Daardoor heb ik per ongeluk van mijn eigen code een rommeltje gemaakt. Ik had iets willen aanpassen in de les, ik was daar halverwege mee - raakte afgeleid door vragen, vervolgens verandering niet goed doorgezet en toen werkte mijn video niet meer. 

Vandaag bezig geweest met die kleine fouten herstellen, maar van de ene fout - naar de andere fout. Iedere aanpassing die ik doorvoerde zorgde er weer voor dat iets anders weer niet werkte. Aantal uren bezig geweest om dit te fixen en ook de tijd genomen om mijn code op te schonen.

**Maandag 25 april:**
Maandag samen met Mirte op school gezeten om aan de opdracht te werken. De les ging niet door maar wij waren al onderweg, besloten om met z'n tweetjes op school te zitten zodat we met elkaar kunnen sparren en elkaar kunnen helpen als wij er niet uit komen.

Ik kon maandag beginnen aan de tweede scene van de video.

**Dinsdag 26 april:**
Ik moest nog twee dingen fixen:
* zorgen dat de video stopt met zweven zodra de audio stopt;
* en de achtergrondkleur terug zetten als de gifjes klaar zijn met afspelen.

Het waren twee kleine fixjes, binnen een half uurtje had ik deze ook toegepast en toen wou ik mijn werk alvast online zitten in GitHub om het te bekijken.

Maar helaas veel problemen gehad met het uploaden van mijn werk op GitHub. Ik had de dag hiervoor mijn werk handmatig geupload naar GitHub omdat het via de desktop versie niet lukte; pas toen ik het handmatig naar GitHub sleepte in mijn browser kreeg ik de melding dat mijn map waarin de gifjes stonden te groot was. Er bleek één gifje in te zitten van ruim 53mb, dus deze meteen verwijderd en vervangen.

Alleen daardoor lukte pushen via de desktop niet meer. Hij wou de code die erop stond niet overschrijven, daarvoor hulp ingeschakeld van een kennis die goed is in backend. Samen daar een uur mee zitten prutsen, zonder resultaat, en opeens... deed die het... ok.. (ugh)

**Woensdag 27 april:**
Ik wou de opdracht de avond hiervoor afmaken maar door frustratie dit een nachtje laten liggen. Vandaag beiden ouders, beiden 60 jaar, de opdracht laten zien, ieder afzonderlijk van elkaar zodat ze elkaar niet kunnen beïnvloeden. Op basis van hun feedback nog kleine aanpassingen gemaakt.

## Gebruikte bronnen:
Long live the internet! Tijdens deze opdracht half Google uitgeplozen. Bronvermelding bevind zich ook in de code maar wil het ook even apart benoemen:

[Animista - CSS animations on demand](https://animista.net/play/basic)	
Een website waarin je kan kiezen uit standaard css animaties. Deze gebruikt om effecten na te bootsen en aangepast naar eigen waarden. Van deze website heb ik de volgende effecten gebruikt:
* Attention - vibrate-1
* Background - color-change-2x

[The CSS animation-iteration-count Property, Explained](https://blog.hubspot.com/website/animation-iteration-count#:~:text=each%20one%20now.-,infinite,want%20stopping%20on%20its%20own.)	
Deel code hier weggekopieerd en aangepast naar eigen waarden, gebruikt op het eind om de video van-boven-naar-beneden te laten bewegen.

**Gif afbeeldingen:**
[Loop Space GIF](https://giphy.com/gifs/loop-tumblr-featured-TZf4ZyXb0lXXi)

[Pink Glow GIF By Xponentialdesign](https://giphy.com/gifs/space-nebula-nebulae-MXQnyEQwBJ6eTj90L5)	

[Glitch Art GIF By Vektormon](https://giphy.com/gifs/glitch-art-3o6ZtnJQFINjWbc0Qo)	

[Glitch Space GIF By Vektormon](https://giphy.com/gifs/trippy-glitch-space-xT9IgH0fInLY2LCDPa)	